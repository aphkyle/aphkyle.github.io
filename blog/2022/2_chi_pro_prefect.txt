（純屬虛構，對號入座嘅話反省下）
A眉清目秀，佢係正義嘅化身，佢嘅氣場好勁，每次我見佢舉報，耳邊都好似有陣風吹過，我真係覺得好心動，真係好型呀！！

話説有次我無帶書諗住可以矇混過關嘅時候... A就出現咗啦!!!
「我係... 愛與正義嘅化身-校服戰士！ 我要代替訓導主任懲罰你！」
係愛呀，正義嘅感覺已經有我嘅頭湧到落隻腳趾尾啦！
翻到屋企罰抄嘅時候我都感覺到呢個同學嘅愛!

呢個同學好着中衞生，我每次掂佢啲嘢嘅時候佢都會即刻用消毒噴霧噴下，
就好似舊屎美國嘅白人咁，一旦有黑人掂到佢啲嘢就會即刻抌咗佢，
睇嚟佢對我嘅愛就好似個滿瀉嘅杯咁，唯有用消毒噴霧先可以阻止呢種感覺。

今次我為咗試探佢對我嘅愛，我拎咗我心愛嘅手機出嚟，經典嘅台詞又再出現！
「我要代替訓導主任懲罰你！」
佢竟然咁愛我將我部手機擅自攞咗去！我個刻真係好感動！

到此刻佢依然未俾翻部手機我，佢一定係驚我會同我部手機喺埋一齊！佢真係愛我！
